"Start, Stop, Continue, More of, Less of Wheel"- tekniikka käyttää viiteen osaan jaettua ("start", "stop", "continue", "more of" ja "less of") paperitaululle piirrettyä ympyrää  tiimin toiminnan arviointiin ja kehittämiseen. Ohjaaja kerää tiimin palautteet ja kirjaa ne paperitaululle, rohkaisten keskustelua ja konkreettisia muutosehdotuksia. Jos työskennellään suurissa ryhmissä, voidaan jakautua pienryhmiin, jotka tarkastelevat projektin eri osa-alueita. Lopuksi kaikki kokoontuvat yhteen päättämään seuraavat toimenpiteet. Pienille ryhmille aikaa varataan noin 10min ja suurille ryhmille jopa 25min.

"Glad, Sad, Mad"- tekniikassa osallistujat kirjoittavat sprintin aikana havaitut positiiviset ("Glad"), negatiiviset ("Sad") ja ulkoisiin tekijöihin liittyvät negatiiviset ("Mad") asiat korteille jotka sijoitetaan taululle niitä vastaaviin sarakkeisiin. Samaa asiaa käsittelevät kortit siirretään taululla samaan kasaan. Korteista äänestetään käsiteltävät aiheet. Tavoitteena on tunnistaa toimivat käytännöt ja kehityskohteet seuraavaa sprinttiä varten. Prosessi päättyy kun kaikki valitut aiheet on käsitelty tai kun on kulunut 60 minuuttia.